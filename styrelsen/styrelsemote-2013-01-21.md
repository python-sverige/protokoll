# Styrelsemöte - Python Sverige

**Datum:** 2013-01-21

**Sekreterare:** Tome Cvitan 

**Justerare:** Fredrik Håård och Rickard Zachrisson
   
### Mötets öppnande

Mötet förklarades öppnat 20:20.

### Val av mötesordförande

Fredrik Håård

### Val av mötessekreterare

Tome Cvitan

### Val av mötesjusterare

Fredrik Håård och Rickard Zachrisson.

### Godkännande av dagordning

Dagordningen godkändes.

### Genomgång av föregående mötesprotokoll

Fredrik gick igenom protokollet från föregående möte.

### Ansökan - Ideell förening

Frej skickade in ansökan för ideell förening till Skatteverket 17 januari. Svar avvaktas. Fredrik kontaktar Skatteverket under nästa vecka för att kontrollera status på ansökan.

### Ekonomi

Rickard har varit i kontakt med Swedbank och valt Swedbank Hamngatan som föreningens bankkontor. Rickard arbetar med att färdigställa och skicka in en bankkontoansökan och ett bankkonto kommer sannolikt att vara tillgängligt till nästa styrelsemöte.

### Lokal och mat

Frej har tagit fram ett antal förslag på cateringalternativ. En diskussion fördes kring olika alternativ för middag. Det beslutades att vi ser över alternativen, tittar på lokaler, tar in fler offerter samt tar ett beslut vid senare tillfälle.

### Program

Nicolas har gått igenom befintliga förslag och framställde. Det beslutades att Nicolas ska skapa en lista med de mest intressanta talarna på Ginger varpå vi diskuterar detta och börjar kontakta dessa. 

### Marknadsföring & web

Det beslutades att Tome ska ta fram en call for proposals inom ett par dagar och posta den på Ginger, samt förslag på hemsida senast torsdag. Tome kollar även upp potentiella strategier för marknadsföring och en budget för dessa fram till nästa styrelsemöte.

### Sponsring

Man diskuterade sponsringsnivåer och beslutade att man definierar fyra nivåer; 10 000kr, 25 000kr (10st), 50 000kr (2st) och 75 000kr (1st). Detaljerna kring vad varje nivå innebär definieras via Ginger.

### Budgetförslag

Budgetförslaget diskuteras vidare via Ginger då det är under uppbyggnad. Rikard lägger in budgeten i ett Google-kalkylblad för att få versionskontroll och delar detta till styrelsen.

### Övriga frågor

###### Responstid på Ginger
Frej tog upp frågan kring hur vi ska använda Ginger. Det beslutades att en rimlig nivå är att alla kollar Ginger en gång om dagen. Dessutom beslutades det att alla skulle lägga till varandra på Skype som ett realtidskomplement.

###### Biljettpris

Det beslutades att biljettpris ska beslutas baserat på fasta kostnader för att säkerställa möjlighet till att täcka de grundläggande fasta kostnaderna

###### Justering via Pull request

Det beslutades att mötesjustering signeras genom en commit där man gjort sitt namn kursivt i protokollet.

###### Videoinspelning och streaming

Det beslutades att skjuta upp detta ämne till nästa möte.

###### Volontärer

Det beslutades att vi skulle undersöka möjligheten att få studenter att ställa upp som volontärer mot nedsatt eller gratis biljetter. Fredrik startar en volontärtråd på Ginger för att diskutera detta vidare.

### Nästa styrelsemöte

Torsdag 30 januari 20:00 - 21:00.

### Mötets avslutande

Mötet avslutades 21:30.

----

Justerat: *Fredrik Håård*
