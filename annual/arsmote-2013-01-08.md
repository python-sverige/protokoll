% Årsmöte - Python Sverige
% Sekreterare: Frej Connolly \
  Justerare: Tome Cvitan och Jyrki Pulliainen
% 2013-01-08

Mötets öppnande
===============

Mötet förklarades öppnat 14:00.

Val av mötesordförande
======================

Fredrik Håård

Val av mötessekreterare
=======================

Frej Connolly

Val av två personer att jämte mötesordföranden justera årsmötets protokoll
==========================================================================

-   Jyrki Pulliainen

-   Tome Cvitan

Fastställande av föredragningslistan
====================================

Fastställdes. Då detta är första årsmötet någonsin för föreningen så
ströks följande punkter.

-   Styrelsens verksamhetsberättelse och ekonomiska berättelse över det
    senaste året

-   Revisorernas berättelse

-   Fråga om fastställande av balansräkning samt disposition av årets
    resultat

-   Fråga om ansvarsfrihet för styrelsens ledamöter

-   Val av valberedning

-   Framställningar och förslag från styrelsen och från medlemmar som
    inkommit till styrelsen senast 10 dagar före årsmötet

Fastställande av röstlängd
==========================

Samtliga närvarande vid mötet har rösträtt.

-   Fredrik Håård

-   Frej Connolly

-   Jyrki Pulliainen

-   Laurent Ploix

-   Nicolas Lara

-   Rickard Zachrisson

-   Tome Cvitan

Godkännande av kallelse
=======================

Godkändes. Kallelse har gått ut till följande.

-   pycon-se@python.org

-   pysthlm-list@meetup.com

-   conferences@python.org

-   GothPy (http://www.meetup.com/GothPy/)

Beslut om antal ledamöter i styrelsen och ev. antal ersättare
=============================================================

6 ledamöter och 1 ersättare.

Beslut om mandatperiod
======================

1 år.

Beslut om ev ersättning till styrelse m fl.
===========================================

Styrelsen arbetar ideellt och får ingen ekonomisk ersättning.

Val av ordförande
=================

En nominering; Fredrik Håård valdes enhälligt till ordförande.

Val av kassör
=============

En nominering; Rickard Zachrisson valdes enhälligt till kassör.

Val av övriga styrelseledamöter och ev. ersättare
=================================================

Följande valdes som övriga styrelseledamöter.

-   Frej Connolly

-   Jyrki Pulliainen

-   Nicolas Lara

-   Tome Cvitan

Laurent Ploix valdes som ersättare.

Val av revisorer och ersättare
==============================

Beslut att styrelsen kontaktar en revisor utanför föreningen och
styrelsen.

Beslut om eventuella regler och belopp för nästkommande års medlemsavgift
=========================================================================

Föreningens stadgar röstades enhälligt igenom. Se appendix A Stadgar.

Medlemsavgift röstades enhälligt till 0 kr.

Mötets avslutande
=================

Mötet förklarades avslutat 16:00.

\newpage
\appendix

Appendix A - Stadgar
==================

Namn
----

Föreningens namn är Python Sverige.

Ändamål
-------

Föreningen, som är en ideell förening, partipolitiskt och religiöst
obunden, har till uppgift att driva PyCon Sverige, en utvecklarkonferens
inriktad på programmeringsspråket Python.

Dessutom kan föreningen enligt årsmötets beslut verka för att inkludera
Python i andra konferenser i Skandinavien, i övrigt verka för att främja
användandet av programmeringsspråket Python, samt stödja annan relaterad
verksamhet.

Hemvist
-------

Föreningens ska ha sin hemvist i Stockholms kommun, Stockholms län.

Inträde
-------

Medlemskap i föreningen kan ansökas av enskild person och juridisk person som
vill främja föreningens verksamhet och syfte.

Avgifter och medlemskap
-----------------------

Medlem är den som ansöker och beviljas medlemskap till föreningen. Varje
medlem har en röst. Storleken på medlemsavgiften bestäms på årsmötet.

Uteslutning
-----------

Om en medlem mot föreningens stadgar, på annat sätt skadar föreningen eller
motarbetar föreningens ändamål kan styrelsen, om den är enhällig, eller årsmötet
utesluta medlemmen ur föreningen.

Den som inte godtar styrelsens beslut om uteslutning, får hänskjuta
frågan till årsmötets prövning. Sådant hänskjutande ska ske skriftligen till
styrelsen senast fyra veckor före årsmötet.

Organ
-----

Föreningens organ

-   Årsmöte

-   Styrelse

-   Revisorer

Årsmöte
-------

Föreningens årsmöte hålls årligen före den 1 juli. Vid årsmötet har
varje medlem en röst. Såväl val som övriga frågor avgörs genom öppen
omröstning om inte sluten begärs. Vid lika röstetal har årsmötets ordförande
utslagsröst. Vid personval avgör dock lotten.

Vid ordinarie årsmöte ska följande ärenden behandlas:

1.  Val av mötesordförande

2.  Val av mötessekreterare

3.  Val av två personer att jämte mötesordföranden justera årsmötets
    protokoll

4.  Fastställande av föredragningslistan

5.  Fastställande av röstlängd

6.  Godkännande av kallelse

7.  Styrelsens verksamhetsberättelse och ekonomiska berättelse över det
    senaste året

8.  Revisorernas berättelse

9.  Fråga om fastställande av balansräkning samt disposition av årets
    resultat

10. Fråga om ansvarsfrihet för styrelsens ledamöter

11. Beslut om antal ledamöter i styrelsen och ev. antal ersättare

12. Beslut om mandatperiod

13. Beslut om ev ersättning till styrelse m.fl.

14. Val av ordförande

15. Val av kassör

16. Val av övriga styrelseledamöter samt ev. ersättare

17. Val av revisorer och ersättare

18. Val av valberedning

19. Beslut om eventuella regler och belopp för nästkommande års
    medlemsavgift

20. Framställningar och förslag från styrelsen och från medlemmar som
    inkommit till styrelsen senast 10 dagar före årsmötet

21. Vid årsmötet väckta frågor

Extra årsmöte
-------------

Extra årsmöte hålls, när styrelsen eller revisorerna finner att det är
nödvändigt eller när minst 1/10 av föreningens medlemmar så kräver genom
skriftlig begäran till styrelsen.

Av begäran ska framgå det eller de ärenden som medlemmarna vill ha
behandlat. På extra årsmöte får endast behandlas de ärenden som angivits
i kallelse.

Kallelse till årsmöte
---------------------

Kallelse till årsmöte ska ske genom kallelse postad till föreningens
email-lista senast 30 dagar före stämman.

Styrelse
--------

Föreningens angelägenheter sköts av en styrelse bestående av minst 3
ledamöter och det antal ersättare som årsmötet beslutar.

Mandatperioden kan vara på ett eller två år, enligt årsmötets beslut.

### 

Styrelsen sammanträder när ordföranden finner det lämpligt eller då
minst två av styrelsens ledamöter hos ordföranden skriftligen begär
sammanträde.

### 

Styrelsen är beslutsför, när de närvarandes antal överstiger hälften av
hela antalet ledamöter.

Beslut fattas med enkel majoritet. Vid lika röstetal har ordföranden
utslagsröst utom vid personval då lotten avgör.

### 

Styrelsen ska i enlighet med dessa stadgar sköta föreningens
angelägenheter.

Styrelsen ska föra en medlemsförteckning. Av förteckningen ska
framgå medlemmarnas fullständiga namn och adress.

Firmateckning
-------------

Föreningens firma tecknas av styrelsen eller två ledamöter i förening.

Räkenskaper
-----------

Föreningens räkenskapsår ska vara kalenderår.

Styrelsen ska senast 14 dagar före ordinarie årsmöte överlämna sina
redovisningshandlingar till revisorerna.

Revisorer
---------

Föreningens räkenskaper och styrelsens förvaltning ska granskas av
minst en revisor. Revisorn utses vid ordinarie årsmöte.

För revisorerna ska utses ersättare. Revisorer och ersättare för dessa
utses för ett år. Revisionsberättelse ska lämnas till styrelsen senast
7 dagar före ordinarie årsmötet.

Ändring av föreningens stadgar samt likvidation
-----------------------------------------------

Beslut om ändring av dessa stadgar och om föreningens trädande i
likvidation fattas på två på varandra följande årsmöten, varav minst ett
ska vara ordinarie årsmöte. Beslutet ska för att vara gällande på
det senare årsmötet ha biträtts av minst 2/3 av de röstande.

Upplösning
----------

Om föreningen upplöses ska föreningens behållna tillgångar
tillfalla Python Software Foundation http://www.python.org/
